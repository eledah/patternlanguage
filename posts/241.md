---
title: ۲۴۱. محل‌های نشستن**
subtitle: هرگاه محل صندلی‌های بیرون خانه بدون توجه به منظره یا آب‌و‌هوا تعیین شوند، قطعاً بی‌فایده خواهند بود.
order: 241
star: "**"
---
![[241-0.png]]

… فرض کنید بنای اصلی ساخته شده است. برای کامل کردن آن باید جزئیاتی مثل باغ‌ها و تراس‌های اطراف ساختمان را بسازید. در برخی موارد، احتمالاً شمایی کلی از دیوارها، گل‌ها و صندلی‌ها دارید. اما معمولاً بهتر است تصمیمات نهایی را بعد از ساخته شدن کامل بنای اصلی بگیرید. تا بتوانید آن‌ها را متناسب با ساختمان بسازید و با محیط تنظیم‌شان کنید: [[121|۱۲۱. شکل مسیر]]، [[124|۱۲۴. اماکن فعالیت؟]]، [[140|۱۴۰. تراس خصوصی رو به خیابان]]، [[160|۱۶۰. لبهٔ ساختمان]]، [[161|۱۶۱. محل آفتاب‌گیر]]، [[163|۱۶۳. اتاق بیرونی]]، [[168|۱۶۸. ارتباط با زمین]]، [[174|۱۷۴. ؟؟؟]]، [[176|۱۷۶. صندلی داخل باغ]] و غیره.

از بین این الگوها، اول نوبت صندلی‌های بیرون خانه است؛ چه خصوصی و چه عمومی.

---

**هرگاه محل صندلی‌های بیرون خانه بدون توجه به منظره یا آب‌و‌هوا تعیین شوند، قطعاً بی‌فایده خواهند بود.**

ما بررسی‌هایی تصادفی روی نیمکت‌های مشخصی در برکلی، کالیفرنیا انجام دادیم. در مورد هر نیمکت به این پرسش‌ها پاسخ دادیم: اشغال بود یا خالی؟ آیا منظره‌ای (View) از فعالیت دیگران برای افرادی که نشسته‌اند وجود داشت یا نه؟ آیا در آفتاب بود یا نه؟ سرعت باد بر روی آن چقدر بود؟ سه نیمکت از یازده نیمکت اشغال شده بود؛ هشت تا خالی بود.

در لحظه مشاهده، هر سه نیمکت اشغال شده منظره‌ای از فعالیت انسان‌ها داشتند، در آفتاب بودند و سرعت بادی کمتر از ۱٫۵ فوت بر ثانیه (حدود نیم متر بر ثانیه) داشتند. هیچ یک از هشت نیمکت خالی هر سهٔ این ویژگی را نداشتند. سه نیمکت منظره و حفاظ در برابر باد داشتند اما آفتاب نداشتند. سه نیمکت دیگر منظرهٔ فعالیت داشتند اما خورشید نداشتند و سرعت باد بر رویشان بیشتر از ۳ فوت بر ثانیه (حدود یک متر بر ثانیه) بود. دو نیمکت دیگر هم آفتاب و محافظ باد داشتند اما هیچ فعالیتی از رویشان قابل مشاهده نبود.

در سری دوم مشاهدات، تعداد افراد مسن را که در ساعت ۳ بعد از ظهر در میدان یونیون نشسته بودند، مقایسه کردیم. ۶۵ نفر در روز آفتابی و ۲۱ نفر در روز ابری در میدان نشسته بودند، حتی با این وجود که دمای هوا در هر دو روز یکسان بود.

البته که این نتایج واضح است. اما نکته اینجاست: وقتی می‌خواهید در پروژهٔ خود نقاطی را برای مکان صندلی‌های بیرونی، دیوارهای نشستنی (Sitting Walls)، پله‌های نشستنی (Stair Seats) و صندلی‌های باغ علامت‌گذاری کنید، به دنبال مکان‌هایی با این ویژگی‌ها باشید:
1. نیمکت‌ها جهت‌شان مستقیماً به سمت فعالیت عابران پیاده است.
2.  نیمکت‌ها برای قرار گرفتن در معرض نور خورشید در ماه‌های زمستان به سمت جنوب باشند.
3. یک دیوار برای حفاظت از نیمکت در جهتی که بادهای زمستانی می‌وزند.
4. در آب و هوای گرم پوششی برای محافظت در برابر آفتاب در ساعات ظهر ماه‌های تابستان وجود داشته باشد. هم‌چنین نیمکت در جهت نسیم تابستان قرار بگیرد.

![[241-1.png]]

پس:

**انتخاب محل خوب برای صندلی‌های بیرون از خانه بسیار مهم‌تر از ساختن نیمکت‌های فانتزی است. در واقع، اگر محل انتخابی مناسب باشد، ساده‌ترین صندلی بهترین صندلی است.
در آب‌وهوای خنک، نیمکت را در جهت خورشید قرار دهید و در برابر باد از آن محافظت کنید. در آب‌وهوای گرم، نیمکت را در سایه و در معرض نسیم تابستانی قرار دهید. در هر دو مورد، جهت آن‌ها را طوری تنظیم کنید که منظره‌شان فعالیت‌ها باشند.**

![[241-2.png]]

---

اگر بتوان این صندلی‌ها را با پله‌ها یا ورودی‌های ساختمان یا دیوارهای کم ارتفاع یا نرده‌ها پیوسته ساخت، بسیار بهتر است: [[125|۱۲۵. صندلی‌های پله]]، [[242|۲۴۲. صندلی جلوی در]]، [[243|۲۴۳. دیوار نشستنی]]…

